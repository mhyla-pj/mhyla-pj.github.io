---
layout: lab
club: 3DP
lab_nr: 3
subject: Filamenty
description: Life in plastic, it's fantastic!
---

W drukarkach atramentowych głowica wypluwa tusz na kartkę papieru. W drukarkach 3D, w każdym razie w drukarkach FDM materiałem, z którego tworzymy modele będzie termoplastyczny plastik. Standardowo filamenty sprzedawane są w formie "żyłki" o przekroju o średnicy 1.75mm, nawiniętej na szpulę. Dzięki temu filament może być bezproblemowo podawany do drukarki, bez ryzyka zacięcia lub blokady (jeśli nie jesteśmy głupi)

# Podstawowe aspekty

Każdy rodzaj filamentu będzie miał inne cechy charakterystyczne, często zależne od producenta. O ile sam proces wydruku będzie bardzo podobny niezależnie od rodzaju filamentu, tak wstępne ustawienia będą różniły się nie tylko pomiędzy rodzajami filamentów, ale nawet pomiędzy filamentami tego samego typu, a różnych producentów. Innym ważnym aspektem są też domieszki, np. drewniane opiłki, brokat, metal.

### Temperatura wydruku

Każdy filament będzie miał określoną temperaturę, w której osiąga idealną do wydruku konsystencję. Zbyt niska temperatura - filament nie stopi się prawidłowo i zatka dyszę. Zbyt wysoka temperatura, filament może się rozlewać niekontrolowanie, pogarszając jakość wydruku, albo się w hotendzie spalić i zatkać dyszę. 

### Temperatura podłoża

W wydruku najważniejsza jest pierwsza warstwa - pomijając aspekt estetyczny - to ona będzie przyklejona do podłoża przez cały wydruk i to na niej będą nadrukowywane kolejne warstwy. Niektóre filamenty, jak ABS potrzebują absurdalnie wysokiej temperatury podłoża, niektóre poradzą sobie nawet bez podgrzewania, a z klejem.

### Chłodzenie wyprowadzonego filamentu

Większość drukarek będzie wyposażona w skierowany bezpośrednio pod dyszę wentylator, służący do natychmiastowego chłodzenia położonego filamentu. Zastosowanie wentylacji jest szczególnie ważne w przypadku wydruków, gdzie ścieżka prowadzona będzie w powietrzu - bez oparcia na położonej niżej warstwie. Chłodzenie pozwala takiemu filamentowi zastygnąć w powietrzu, a co za tym idzie formować łuki i otworzy bez wykorzystania usuwalnych konstrukcji wspornikowych (supportu)

### Szybkość wydruku

Niektóre rodzaje filamentów wymagają odrobinę dłuższego chłodzenia po położeniu, albo ze względu na swoją specyfikę nie mogą być wyprowadzane zbyt szybko - ważne jest dostosowanie szybkości wydruku do rodzaju filamentu. W wypadku PLA możemy drukować tak szybko jak nam na to pozwoli drukarka, TPU potrzebuje trochę więcej czasu, aby nie zostało porwane przez ekstruder.

### Wilgotność

Właściwie wszystkie filamenty, których używamy w technologii FDM są higroskopijne, czyli chłoną wilgoć z otoczenia. Na szczęście nie żyjemy w klimacie tropikalnym, więc w podstawowych filamentach ich wilgotność nie jest problemem, ale filamenty takie jak nylon lub TPU są na wilgoć bardzo podatne. Zbyt wilgotny filament możemy rozpoznać po tym, że gdy wyprowadzany jest z dyszy usłyszeć można specyficzne trzaski, a niekiedy nawet zobaczyć parę. Większość odmian PLA, PET-G czy ABS może być przechowywana poza pojemnikiem i nie wymaga w naszych warunkach suszenia. W wypadku TPU zasadniczo wystarcza trzymanie go w pojemniku z pochłaniaczem wilgoci. Jeśli filament jest zbyt wilgotny należy go wysuszyć używając specjalnej suszarki do filamentów. W wypadku Nylonu konieczne może być drukowanie bezpośrednio z suszarki, gdyż podczas wydruku szpula może nabrać wilgoci tak, że pod koniec wydruku bę

## PLA

Najpopularniejszy i zarazem najprostszy w wydruku materiał. Temperatura wydruku PLA mieści się w zakresie 180-200&deg;C, przy standardowej temperaturze podłoża 20-60&deg;C. Co ważne, produkowany jest z kwasu polimlekowego (cokolwiek by to nie było), co sprawia, że jest materiałem biodegradowalnym. PLA zapewnia dość wytrzymałe wydruki, w teorii nie wymaga podgrzewanego podłoża, a materiał nie jest toksyczny, więc nie wymaga wentylacji podczas wydruku.

## ABS

Materiał bardzo wytrzymały po wydrukowaniu, jednak nietolerujący wahań temperatury. Temperatura wydruku jest zależna od producenta, jednak zazwyczaj ABS wymagać będzie rozgrzania głowicy do 220-260&deg;C, natomiast stół musi być przez cały wydruk ok. 100&deg;C. W niższej temperaturze ryzykujemy oderwaniem się wydruku od podłoża i porażką przy wydruku. Z tego względu na naszej drukarce nie mamy możliwości pewnego korzystania z ABS - Snapmaker 2.0 A350 ma zbyt duży stół, który nie rozgrzewa się powyżej 80&deg;C.

## TPU

Filament elastyczny, dzięki temu umożliwia wydruk komponentów, których zadaniem jest zwiększenie tarcia w jakimś miejscu, tłumienie wibracji. Po ostygnięciu wydruk może być odkształcony i powróci do pierwotnej formy, pod warunkiem, że warstwy nie odkleją się od siebie. Temperatura wydruku waha się od 220 do 240&deg;C, temperatura podłoża powinna wynosić między 20 a 60&deg;C. Ze względu na to, że filament nawinięty na szpulę jest elastyczny, konieczne jest korzystanie z drukarki z ekstruderem bezpośrednio wyprowadzającym filament do elementu grzewczego; drukarki korzystające z ekstruderów bowdenowskich zazwyczaj zablokują się w trakcie wydruku.

## PET-G

Tworzywo elastyczne, wodoodporne, wykorzystywane powszechnie w butelkach na napoje. Powierzchnia wydruku z PET-G będzie błyszcząca, a sam filament jest dość prosty w obsłudze. Temperatura wydruku powinna wynosić 200-240&deg;C, podłoża 60-80&deg;C. Filament nie odkształca się pod wpływem temperatury, więc nawet z nierównomiernie grzanym podłożem można osiągnąć dobre wyniki wydruku. Wyjątkiem jest spodnia warstwa, dlatego przy wydrukach PET-G zalecamy korzystanie z przynajmniej 4 warstw z dołu wydruku, aby zniwelować nierówności