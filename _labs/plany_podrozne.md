---
layout: lab
subject: Opcje turystyczne
nav_exclude: true
---

Nadchodzi moment wyboru trasy, po której będziemy podróżowali po konkursie w kierunku Los Angeles. Wyruszamy w sobotę 25.05 z Ames, natomiast na lotnisku LAX zameldować się musimy w niedzielę 02.06 o 14:00. Naszymi podstawowymi ograniczeniami są:
- dostępność i ceny lotów na zachód
- dostępne na lotniskach samochody
- ceny hoteli na trasie
- czas

## Propozycja maksymalna
- **Dzień 1, Sobota 25.05**: Przelot z **Minneapolis** do **Denver** Delta DL2159 3:55PM-5:05PM. Odbiór auta, przejazd w kierunku **Grand Junction**, nocleg w [Super 8](https://www.booking.com/Share-xL6Xi3S) ~10 PM. 
- **Dzień 2, Niedziela 26.05**: Przejazd ~2h do **Moab**, zwiedzanie [Arches National Park](https://www.nps.gov/arch/index.htm), jakiś lekki hike, jeśli pogoda pozwoli. Wyjazd o zmroku, przejazd do **Blanding**, nocleg w [Arch Canyon Inn](https://www.booking.com/Share-AaoJQph)
- **Dzień 3, Poniedziałek 27.05**: Przejazd w kierunku **Grand Canyon**, na trasie mamy: [Mexican Hat](https://images.ctfassets.net/0wjmk6wgfops/4CmNfSp6BtwOrjnfpQwoU1/9ba4d42bd972f47a5e4ac70a7d798816/Mexican_Hat_Rock_e2ed145705_f370d72a-1e65-4044-844d-a29181af93f8.jpg?w=1200&q=70), [Monument Valley](https://upload.wikimedia.org/wikipedia/commons/thumb/6/60/Forrest_Gump_Point_Monument_Valley_November_2018_001.jpg/2560px-Forrest_Gump_Point_Monument_Valley_November_2018_001.jpg), kraj Navajo. Jeśli nam się spodoba, to możemy się w kilku ładniejszych miejscach po drodze zatrzymać, jeśli nie, to jedziemy do **Grand Canyon**, oglądamy go do zmierzchu, nocleg w [Grand Canyon Junction](https://www.booking.com/Share-NnNLcdV)
- **Dzień 4, Wtorek 28.05**, Grand Canyon, Grand Canyon do ~14-15, przejazd w kierunku [Williams](https://www.visitarizona.com/imager/files_idss_com/C375/AccountFiles/xsuvtxluzs81ooaeuejj_70e0b117ab6f15d516450a3495868467.jpg), miasteczka na trasie legendarnej Route 66, przejazd R66 w kierunku Las Vegas, przez Hoover Dam. Przejazd po Las Vegas Strip, jakiś spacerek, nocleg w [Serene Vegas Boutique Hotel](https://www.booking.com/Share-CsQEq1)
- **Dzień 5, Środa 29.05**, cały dzień w trasie, przejazd przez dolinę śmierci, przystanek w Bakersfield, jakieś potencjalne lajtowe zwiedzanie po drodze, nocleg w [Visalia](https://www.booking.com/hotel/us/holiday-inn-express-visalia.pl.html).
- **Dzień 6, Czwartek 30.05**, cały dzień w Kings Canyon oraz Sequoia National Parks, sekwoje, hiking, jedzenie z kuchenki gazowej, generalnie natura, spokój, przyroda, pełen chill, nocleg ten sam.
- **Dzień 7, Piątek 31.05**, przejazd do Los Angeles przez Morro Bay, wybrzeżem pacyfiku, jakiś posiłek, plaża, widoczki, wieczorny przyjazd do Los Angeles, nocleg w [Days Inn by Wyndham](https://www.booking.com/hotel/us/holiday-inn-express-visalia.pl.html)
- **Dzień 8, Sobota 01.06**, Caaaały dzień w Los Angeles, Hollywood sign, Gryffith observatory dla fanów GTA V, Santa Monica Beach, Downtown LA, nocleg w tym samym miejscu
- **Dzień 9, Niedziela 02.06**, pożegnanie z Kalifornią, powrót do Polski, przylot w poniedziałek o 21:50.

| Pozycja     | Kwota     |
|-------------|-----------|
| Samochód    | 4045 PLN  |
| Parki       | 90 USD    |
| Przelot     | 1759 PLN  |
| Nocleg1     | 2305 PLN  |
| Nocleg2     | 1604 PLN  |
| Nocleg3     | 3399 PLN  |
| Nocleg4     | 1296 PLN  |
| Nocleg5+6   | 5929 PLN  |
| Nocleg7+8   | 5499 PLN  |
| Paliwo      | 1800 PLN  |
| **SUMA**    | **28,000 PLN** |

Powyższa propozycja jest opcją "max" - nie da się wcisnąć więcej atrakcji w 8 dni podróży na zachodzie i okolicach gór skalistych. Plan zakłada zaliczenie 3 parków narodowych, znanych landmarków i generalnie ikoniczną i krajobrazowo atrakcyjną okolicę, dość mocno zdywersyfikowaną - od szarych gór skalistych, przez czerwone skały północnej Arizony, aż po las sekwoi i wybrzeże Pacyfiku. Minusem tego planu jest dość napięty harmonogram i sporo czasu spędzonego w aucie - do przebycia prawdopodobnie około 3.500 km. 

## Alternatywy
Dostępny jest również przelot do Phoenix, nie Denver. Ta opcja pozwoliłaby nam "zluzowanie" i spędzenie więcej czasu np. w Grand Canyonie, ale kosztem ominięcia kilku landmarków - mexican hat, Arches Natl. Park, Monument Valley. Z mojego doświadczenia, w Vegas nie warto spędzać czasu, to nie jest dobre miejsce do bycia, kiedykolwiek, a szczególnie w 40 stopniach. Opcjonalnie można je pominąć i od razu z Grand Canyonu jechać do Kaliforni.

## Wyżywienie
Większość z zaproponowanych noclegów ma wliczone śniadanie kontynentalne. Czy amerykanie pod hasłem "śniadanie kontynentalne" w tanim Motelu przy drodze nie rozumieją przypadkiem tosta, kawałka sera, mleka i jednego rodzaju płatków - nie wiem, liczę chociaż na jakieś jajko. Jako lunche w trasie myślę, że najlepiej byłoby zakupić na miejscu kuchenkę turystyczną, gaz, garnek i posiłki do zalania wrzątkiem - nie zawsze będziemy mieli Subwaya w zasięgu, szczególnie w parkach narodowych. Taktyka przetestowana przeze mnie na tej trasie kilka lat temu, poza zalaniem siebie wrzątkiem wspominam dobrze. Większość noclegów mamy w miejscach cywilizowanych, więc dostęp do tańszych restauracji, typu Olive Garden albo Cheesecake Factory będziemy mieli, doskonałą opcją są również przeróżne fast foody. Ogólnie warzywami powinniśmy się najeść na konkursie, potem dostęp może być ograniczony.

## Noclegi
W powyższym planie wybrałem najtańsze noclegi bez szczurów - kilka z nich na pewno będę musiał zarezerwować, jak te w LA, Grand Canyonie i Visalii, pozostałe noclegi na trasie w teorii możemy załatwić na miejscu, tj. zajechać do hotelu jak sie zmeczymy na trasie.

Wszystkie wyliczenia zakładają, że każdy będzie miał swoje łóżko. Ceny można obniżyć o 20-30%, jeśli ktoś będzie chciał się dzielić się king-size łóżkiem. 
