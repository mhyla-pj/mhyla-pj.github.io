 
---

Zostało nam coraz mniej czasu, więc poniżej przesyłam garść informacji wyjazdowych. Dokument jest dość długi, ale zawiera dość ważne informacje o tym, co należy zabrać, jak się przygotować, czego nie pakować i jak będzie wyglądała nasza delegacja

## 👮🏾‍♂️Aby wjechać do USA i wziąć udział w konkursie każdy musi posiadać: 

- Ważny paszport, na który wypełniona była ESTA
- 1 szt. Wypełnione i wydrukowane [upoważnienie do podróży bez rodzica](https://mhyla.com/assets/Odyseja/2k25/Minor-Child-Travel-Consent-Form.pdf)(podpisane przez obojga rodziców!) wraz z kserokopiami paszportów lub dowodów osobistych rodziców - tylko niepełnoletni
- 1 szt. Wypełnione, wydrukowane i podpisane [Insurance Waiver](https://mhyla.com/assets/Odyseja/2k25/WF25_Insurance-Waiver.pdf)
- 1 szt. Wypełnione, wydrukowane i podpisane [Media Release](https://mhyla.com/assets/Odyseja/2k25/WF25_Media-Release.pdf)
- 2 szt. Wypełnione, wydrukowane i podpisane [Medical Release](https://mhyla.com/assets/Odyseja/2k25/WF25_Medical-Release.pdf)
- Wydrukowane potwierdzenie ESTA.

Te dokumenty (poza paszportem) zbierzemy od wszystkich i zweryfikujemy na lotnisku w Gdańsku.

### Temat ciężki - upoważnienia do podróży bez rodzica
Przez 6 wyjazdów z niepełnoletnimi uczestnikami do USA nigdy w życiu nikt nie zapytał mnie o przedstawienie rzeczonych zgód, jednak warto przynajmniej posłuchać się zaleceń z rządowych stron krajów, do których będziemy wjeżdżać i opuszczać. Załączony powyżej i wymagany formularz zgody na podróż bez rodzica spełnia przedstawiane przez straże graniczne wszystkich krajów warunki.

1. 🇵🇱 Polska - Przepisy prawa krajowego nie wymagają posiadania specjalnego upoważnienia, jeżeli małoletni podróżuje poza granicę Rzeczypospolitej Polskiej bez opieki rodziców (opiekunów prawnych) - https://www.strazgraniczna.pl/pl/niezbednik-podroznego/dziecko-w-podrozy/1302,Dziecko-w-podrozy-poradnik.html
2. 🇩🇪 Niemcy - Żaden dokument nie jest wymagany przez prawo, ale niemieckie służby sugerują, aby dziecko miało przy sobie podpisaną przez rodziców/opiekunów prawnych zgodę na podróż, zawierającą oświadczenie zgody, trasę podróży, dane kontaktowe rodziców oraz towarzyszących opiekunów - https://verwaltung.bund.de/leistungsverzeichnis/en/rechte-und-pflichten/102711702
3. 🇺🇸 USA - List (preferowalnie po angielsku, preferowalnie notarialnie podpisany) wyrażający zgodę obojga rodziców/opiekunów na podróż dziecka z innym opiekunem. Podpis notarialny nie jest wymagany - https://www.usa.gov/travel-documents-children
4. 🇨🇦 Kanada - Dziecko powinno mieć dokument z pisemną zgodą obojga rodziców na podróż z opiekunem. Dokument powinien zawierać dane kontaktowe rodziców oraz posiadać załączone kserokopie dokumentów tożsamości. Pogranicznik **nie ma prawa** poprosić o ten dokument, jednak zalecają, żeby się w niego wyposażyć - https://www.canada.ca/en/immigration-refugees-citizenship/services/visit-canada/minor-children-travelling-canada.html 

Jeśli uważacie Państwo, że dokument powinien zostać potwierdzony notarialnie, to nie będziemy stawiać oporu, ale prosimy o samodzielne zorganizowanie całej akcji u notariusza. Jeśli nasze stawiennictwo jest konieczne, to prosimy o kontakt, postaramy się umówić. 
## 🪪 Dobrze, aby uczestnicy mieli ze sobą: 

1. Kartkę z kontaktem do trenerów (**Michał Hyla** +48 608426916; **Jan Lis** +48 696736226), rodziców, adresem zamieszkania.
2. Walutową kartę płatniczą (Revolut, bankowa karta walutowa) - karta powinna działać zbliżeniowo (transport publiczny) oraz z chipem (Walmart)
3. $20-$50 w gotówce - jeśli jedzie bez karty to oczywiście więcej

## 🧳 Pakowanie 

Maksymalny bagaż dopuszczalny w liniach Lufthansa i United:

- 1x bagaż kabinowy max. 8kg 55x40x23cm (walizka kabinowa)
- 1x przedmiot osobisty max. 40x30x10cm (niewielki plecak) - koniecznie miękki
### 🎒Wszyscy powinni mieć ze sobą 

1. Podstawowe kosmetyki - specjalistyczne szampony są w USA problematyczne. Większość rzeczy możemy kupić w Walmarcie, ale przynajmniej szczoteczki do zębów warto spakować.
2. Ew. Leki na receptę **KONIECZNIE** w oryginalnym opakowaniu, najlepiej razem z receptą
3. Odzież na temperatury 18-40 stopni, możliwy deszcz.
4. Buty - lekkie, pełne buty - trampki, adidasy. Sandały nie są dobrym pomysłem, Boston i Nowy Jork to bardzo dużo kilometrów w niekiedy obrzydliwych warunkach. + coś pod prysznic.
5. Odzież, którą można suszyć w suszarce bębnowej.
6. Wygodne ubrania na podróż - mamy 12h w samolocie przed sobą.
7. Mały krem z filtrem, nigdy w życiu nie spaliłem się tak jak w zimne popołudnie w NYC.

Nie ma potrzeby pakowania ręczników - Każdy hotel oraz kampus wyposażone są w ręczniki w dużej ilości. Pakujemy się na 6-8 dni. W każdym mieście poza NYC oraz na kampusie będziemy mieli możliwość zrobienia prania. Ważne jest, aby spakowana odzież przetrwała suszenie w suszarce bębnowej. Na potrzeby konkursowe każdy otrzyma od nas 4 koszulki!
## ✈️ Loty do śledzenia na Flightradar24: 

Loty do USA, niedziela, 18.05:
### Grupa 1:
Z Jankiem lecą: Filip, Bartek, Felix, Konrad, Julia, Marlena, Tomek, Kuba
- **LH 1383** - GDN-FRA 6:25-8:10
### Grupa 2:
Z Michałem lecą: Krystian, Emilia, Milena, Ania, Dominika
- **LH 1647** - GDN-MUC 6:00-7:35
- **LH 97** - MUC-FRA 8:30-9:30
### Wszyscy razem:
- **LH 430** - FRA-ORD 10:50-12:55
Powrót 01-02.06:
- **UAL 42** - EWR-FRA 20:00-9:45
- **LH 1380** - FRA-GDN 16:00-17:30

Na pokładzie lotów długodystansowych dostaniemy jedzenie (obiad na locie do USA, obiadokolację i śniadanie na locie powrotnym), na lotach wewnętrznych napój i przekąska. W dniu wylotu, niedzielę 18.05, proszę być na lotnisku **najpóźniej o 3:50, żebyśmy zdążyli nadać bagaże i odprawić tych, których system nie przepuści w check-in online.**

## 💸 Pieniądze 

W USA 99,9% zakupów można dokonać kartą płatniczą. Jeśli dzieciaki mają swoją kartę, to proponowałbym sprawdzić, czy bank pozwoli zrobić z niej kartę wielowalutową (z podpiętym dodatkowym kontem USD) - to jest opcja najwygodniejsza, ponieważ pozwala na ZDECYDOWANIE tańsze wymiany walut w wewnętrznym kantorze banku, niż przy przewalutowaniu przy każdej transakcji. Alternatywnie można skorzystać z aplikacji Revolut, jeśli telefon pozwala na płatności zbliżeniowe (karta nie zdąży dotrzeć). W trakcie pandemii USA przeszło rewolucję, teraz można już w większości miejsc płacić zbliżeniowo. Jeśli żadne z tych rozwiązań nie jest możliwe, to trzeba będzie wziąć gotówkę. 

## 📱 Internet i komunikacja 

Posiadający telefon z eSIM (iPhone 11 i nowsze, Samsung Galaxy s20 i nowsze, Google Pixel 3 i nowsze oraz inne) mogą pobrać aplikację **My Truphone** lub **Airalo** - tam można wykupić pakiet internetu - 90zł/12Gb, 150zł/20Gb - testowane wielokrotnie, działa świetnie. Dla posiadaczy telefonów bez obsługi eSIM proponuję serwis [https://kartysimusa.pl/](https://kartysimusa.pl/) - tu można zakupić amerykańską fizyczną kartę SIM z wybranym pakietem internetu i dostawą do domu. Oferowane są również eSIM w atrakcyjnych cenach, ja ze względu na obsługę hotspotu będę korzystał z tego serwisu. Ze względu na to, że zakup fizycznej karty SIM w USA jest ciężki, męczący, niepotrzebny i drogi sugeruję, żeby zawczasu dokonać zakupu eSIM lub fizycznej karty SIM. Przy zakupie karty proszę pamiętać o tym, że dwa dni spędzimy w Kanadzie. W razie potrzeby będziemy pomagać skonfigurować lub zakupić eSIM.

## 🧭 Lokalizacja
Od wszystkich uczestników - posiadaczy iPhone wymagać będziemy udostępniania nam na cały czas wyjazdu lokalizacji w aplikacji *Znajdź*. Robimy to ze względów bezpieczeństwa i dla świętego spokoju. Uruchomienie lokalizacji w telefonach pozwoli nam też na spuszczenie dzieci ze smyczy w muzeach i przyjaznych atrakcjach w miastach oraz zlokalizować ofiary w razie zgubienia. Z tego samego powodu pilnować będziemy, aby uczestnicy poruszali się w grupkach, gdzie co najmniej jedną osobę będziemy w stanie zlokalizować.
## 🛒 Zakupy 

W USA markowe ubrania i elektronika są zauważalnie tańsze niż w Polsce, więc z doświadczenia wiem, że dzieciaki mogą chcieć coś komuś kupować. Jeśli ktoś chce coś przywieźć, to ja nie widzę problemu. Ceny w USD na stronach internetowych zazwyczaj są **przed naliczeniem podatków stanowych i miejskich**, w Michigan będzie to 7%, w NYC już 12.5%. Nadal się opłaca, najnowszy Macbook Air wychodzi blisko 2000 zł taniej niż w Polsce. Proszę jednak o umiar w zamówieniach, żebyśmy nie mieli problemów celnych i bagażowych. Ubrania powinny raczej przekraczać granicę bez metek, elektronika przynajmniej z rozfoliowanym pudełkiem.

## 🛏️ Noclegi 

1. 18-20.05 [Regal Inn Chicago O'Hare - Franklin Park](https://www.booking.com/hotel/us/regal-motel-franklin-park.pl.html?label=gen173nr-1FCAEoggI46AdIM1gEaLYBiAEBmAEeuAEHyAEN2AEB6AEB-AENiAIBqAIDuALe9vDABsACAdICJGRlZThmYjI4LTRlMDAtNDg4Yy05MzhjLTNjZDU1MWU1MGU4ZdgCBuACAQ&sid=7d52a8b508ccfc2f7c8d18289cad0be1&aid=304142)
2. 20-25.05 Michigan State University - East Lansing, MI
3. 25-26.05 [Residence & Conference Centre - London](https://www.booking.com/hotel/ca/fanshawe-college-residence-and-conference-centre.pl.html)
4. 26-27.05 [Best Western Buffalo Inn & Suites](https://www.booking.com/hotel/us/microtel-inn-buffalo-airport.pl.html)
5. 27-29.05 [Red Roof Inn PLUS Boston - Mansfield - Foxboro](https://www.booking.com/hotel/us/boston-mansfield-60-forbes-boulevard.pl.html)
6. 29.05-01.06 [La Quinta by Wyndham Brooklyn Downtown](https://www.booking.com/hotel/us/la-quinta-inn-brooklyn-downtown.pl.html)
## 🍕 Wyżywienie 

Każdego dnia będzie wyglądało inaczej, ale musimy być przygotowani na stołowanie się w dinerach, restauracjach i fastfoodach. Na kampusie mamy zapewnione 3 ciepłe posiłki dziennie na zasadach bufetowych, do tego wybór sałatek, warzyw, dressingów, deserów i napojów. Amerykanie nie odkryli jeszcze ciepłej herbaty (albo całą utopili w Bostonie w 1773). Część z posiłków dzieciaki będą musiały kupić sobie same - np. lunche w Subwayu, burgery w ShakeShacku. Gdyby zdarzyła się sytuacja, w której trafilibyśmy do restauracji, to całe zamówienie będzie opłacane ze wspólnych funduszy. 

### 🥐 Śniadania 

Jeśli nie mamy zapewnionego śniadania w hotelu (w większości przypadków), to zazwyczaj mamy kilka opcji spożywczych na mieście

- Panera Bread ~$10
- Subway ~$8
- McDonalds ~$7

Alternatywą jest zakupienie styropianowej lodówki, codzienne uzupełnianie jej lodem i wykorzystanie jej do przewożenia sera, wędlin i warzyw. Gdybyśmy poszli tą drogą, to po codziennym uzupełnieniu zapasów chleba tostowego i bajgli (amerykanie nie odkryli jeszcze pieczywa) dzieciaki mogą sobie samodzielnie zmontować kanapki w hotelu lub na parkingu. Opcja przetestowana w parkach narodowych w 2024, nie dotarły do nas specjalne zażalenia. 
### 🌮 Lunch 

Nie zawsze będzie potrzebny, ale w razie potrzeb, to na trasie lub w miastach nie będzie problemu, żeby znaleźć jakiegoś fast-fooda lub food trucka. Generalnie samodzielnie, w razie potrzeb.

### 🍝 Dinner

Czyli w zasadzie obiad, tylko w porze w której w Polsce jemy kolację. Opcji jest od groma, zaczynając od szerokiej gamy fastfoodów (~$10-$17 za zestaw), kończąc na przydrożnych Dinerach czy sieciowych restauracjach (~25-$40 za osobę, z tipem). W wyborze kierować się będziemy ceną i atrakcyjnością, i tak nie będzie zdrowe, niezależnie od tego, co wybierzemy.

Średnio co 2 dni będziemy w Walmarcie, więc każdy będzie mógł zaopatrzyć się w przekąski i napoje. Zawsze będziemy mieli w samochodzie kilkadziesiąt butelek wody, żeby nikt mi się nie odwodnił przypadkiem. Kupimy też coolera, czyli pojemnik styropianowy, do którego wkłada się napoje i zasypuje lodem.

## 🗺️ Turystyka
### Chicago
Wietrzne miasto oferuje poza wiatrem wiele atrakcji, płatnych i bezpłatnych. Pośród szczególnie ciekawych wymienić należy Chicagowskie akwarium, Millenium Park, Riverwalk, Theatre District, wjazd na Willis Tower, czy mecz baseballa. Dla zainteresowanych jesteśmy w stanie zorganizować wyjście do Museum of Science and Industry lub zwiedzanie Chicago Art Institute. W Chicago mamy 1.5 dnia.

### East Lansing
Nic tam nie ma, skupiamy się na konkursie i zwiedzaniu sklepów budowlanych 4 razy każdego dnia. W piątek 23.05 wieczorem część grupy idzie na Broadwayowski musical *Hamilton*. 

### Detroit 
Detroit to miasto, które w 40 lat przeszło drogę od najbogatszego do najbiedniejszego miasta Ameryki. Poza przejazdem przez industrialne okolice i pozostałości po historycznych fabrykach samochodów w Detroit przejdziemy się po Downtownie, Riverwalkiem. Możemy odważyć się na odwiedzenie historycznej fabryki Forda, w której produkowano Forda Model T, a na wystawach znaleźć można przeszło stuletnie samochody. Wieczorem większość grupy idzie na koncert The Weekend, a pozostali idą jeść Mom's Spaghetti w restauracji Eminema i oglądać baseball po drugiej stronie parkingu. 

### Kanada
Nocujemy w miejscowości London, ok. 2h samochodem od Toronto. Wycieczkę zaczynamy od zwiedzania Toronto, tu do zobaczenia mamy downtown, Kensington Market, Distillery District. W Toronto jest też fantastyczne, acz bardzo drogie akwarium. Ok. godziny 17 kierujemy się na południe, w kierunku Niagara Falls aby złapać nad wodospadami jeszcze trochę światła. Spędzamy nad Niagarą (po kanadyjsiej stronie) wieczór, jeśli pogoda dopisze to poczekamy do pokazu fajerwerków i kierujemy się do USA.

## Boston
Po całym dniu spędzonym w trasie docieramy do Bostonu. W Bostonie mamy trochę więcej czasu, więc na pewno przejdziemy się po North Endzie, West Endzie, Financial District, zobaczymy miejsce *Bostońskiego parzenia herbaty*, spędzimy czas na Waterfroncie. Przejdziemy się Freedom Trailem, aby dokładniej poznać historię amerykańskiej rewolucji. Jeśli czas pozwoli, to możemy odwiedzić uniwersytet Harvarda i znajdujące się tam Muzeum Historii Naturalnej. Śpimy w Foxborough, niedaleko stadionu New England Patriots, sześciokrotnych zwycięzców Superbowl, również możemy zwiedzić.

### Nowy Jork
W Nowym Jorku atrakcji jest tak dużo, że czego byśmy nie zobaczyli, to i tak będzie mało. Pośród punktów obowiązkowych na pewno umieścić należy 9/11 Memorial, rejs na Staten Island, by zobaczyć Statuę Wolności, spacer po Central Parku, Met Museum, MoMA, czy widok na Brooklyn Brigde z DUMBO. Zdecydowanie warto również wjechać na Empire State Building, by zobaczyć panoramę Manhattanu, dla zainteresowanych możemy również wyprawić się na USS Intrepid zobaczyć wahadłowiec i Concorde'a oraz do muzeum nowojorskiego metra. 

