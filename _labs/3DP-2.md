---
layout: lab
club: 3DP
lab_nr: 2
subject: Głowica drukująca, osie X, Y i Z
description: Some hot stuff
---

Głowica drukująca, jest kluczowym elementem drukarki. To w niej twardy plastik zamieniany jest na miękki plastik i dzięki niej kładziony jest na podłożu drukującym. Standardowa głowica składa się z kilku elementów, z których każdy pełnił będzie oddzielną, lecz ważną funkcję w procesie wydruku. 

## Hotend

Jest to element, który podgrzewa plastik i wyprowadza go na powierzchnię wydruku. Filament dozowany jest przez ekstruder (w naszym wypadku zintegrowany w głowicy), podgrzewany w elemencie grzewczym i wyprowadzany dyszą.

### Dysze

Dysza jest (zazwyczaj) mosiężnym elementem wkręcanym bezpośrednio w element grzewczy (heat block). Standardowo filament jest plastikową żyłką o średnicy przekroju 1.75mm, po stopieniu wyprowadzany jest przez otwór w dyszy. Otwór ten w standardowych przypadkach ma 0.4mm średnicy, natomiast do niektórych rodzajów filamentów zastosować trzeba dyszę o większej lub mniejszej średnicy.

### Element grzewczy

Heat block to kawałek metalu, w który wkręcona jest dysza. Kluczowymi elementa, heatblocku są:
- grzałka, rozgrzewająca blok do zadanej temperatury
- termistor, kontrolujący temperaturę elementu grzewczego

### Heatsink

Element działający jako radiator, rozpraszający ciepło pochodzące z elementu grzewczego. Jego zadaniem jest niedoprowadzenie do sytuacji, w której filament stopi się zbyt wcześnie.

## Ekstruder

Silnik krokowy z zębatką przez który przeprowadzony jest filament. Zadaniem Ekstrudera jest podawanie i wycofywanie filamentu w odpowiednim tempie i odpowiednich momentach. W drukarce Snapmaker 2.0 Ekstruder jest zintegrowanym elementem głowicy drukującej, nie musimy się nim przejmować.

## Chłodzenie

Standardowo głowica drukująca będzie miała od 2 do 4 wentylatorów. Część z nich odprowadzać będzie ciepło z heatsinka, natomiast zadaniem pozostałych jest chłodzenie wyprowadzonego na wydruk filamentu, aby zdążył stwardnieć zanim będzie na nim kładziona kolejna warstwa

# Osie X, Y, Z

Ruch po osiach będzie zależny od rodzaju drukarki. W przypadku Snapmakera 2.0 głowica przymocowana jest do osi X (prawo-lewo), ta oś zamontowana jest na osi Z, odpowiadającej za ruch w pionie. Ruch po osi Y (przód-tył) jest realizowany poprzez przesuwanie podłoża wydruku.

Na rynku dostępne są również drukarki, w których oś Z przeniesiona została na podłoże wydruku.

