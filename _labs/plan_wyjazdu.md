---
layout: lab
subject: Delegacja I LO na Finały Światowe OU 2023
---

Szanowni Państwo,
zbliża się moment ostatecznej decyzji, zatem poniżej opis tego, co na ten moment udało mi się zaplanować w związku ze zbliżającym się nieuchronnie wyjazdem naszej delegacji do USA.

## Loty
Ze względu na to, że ja nie mogę pozwolić sobie na opuszczenie więcej niż 2 pełnych tygodni pracy, wylot w poniedziałek 22.05 zakładać musi, że w Gdańsku będę z powrotem w poniedziałek 05.06 najpóźniej o 9:45 - w związku z tym proponowałem wylot we wtorek 23.05. Na szczęście znalazł się jeden lot, który pozwoli nam pojawić się w Gdańsku w poniedziałek przed tą godziną, na dodatek jest w bardzo dobrej cenie (najtańsza kombinacja z Gdańska). Proponowane na ten moment loty do i z USA to loty liniami Swiss z przesiadką w Zurychu.

1. Gdańsk - Chicago 22.05 9:30-16:05
2. Nowy Jork - Gdańsk 04.05 16:30-8:45(+1)

Konkretny układ lotów:

|From|To|Nr|Data|Wylot|przylot|
|----|---|---|---|----|-----|
|GDN|ZRH|LX 1381|22.05|9:30|11:05|
|ZRH|ORD|LX 8|22.05|13:20|16:05|
|JFK|ZRH|LX 17|04.05|16:30|6:15(+1)|
|ZRH|GDN|LX1380|05.05|6:55|8:45|

Loty te zakładają przelot z jedynie bagażem podręcznym (walizka kabinowa max 8kg) i małym plecakiem. Bagaż do luku to koszt 299 PLN/przelot, 598 w dwie strony za osobę. Ja zawsze jeżdżę spakowany w bagaż podręczny, na miejscu można prać za grosze.

## Komunikacja 
Na konkurs da się dojechać pociągiem, odjeżdżającym 1 raz dziennie z Union Station, w cenie $35/os, ale z doświadczenia wiem, że samochód na konkursie jest bardzo potrzebny, a w ewentualnej podróży po konkursie jeszcze bardziej, dlatego na lotnisku w Chicago czeka na nas zarezerwowany już przeze mnie wcześniej, wyposażony w 3.5L silnik V6 o mocy 275KM, 10-biegową automatyczną skrzynie biegów biały, tylnonapędowy 12-osobowy Ford Transit. Zmieścilibyśmy się co prawda do 7-osobowego Dodge'a Grand Caravana, ale to żaden komfort, a cena o 100 zl niższa na tydzień wyjazdu. Samochód będzie potwierdzony dla nas przez wypożyczalnię 28.04.

## Dzień 1: Chicago (22.05)
Na konkursie możemy być dopiero od wtorku 23.05, dlatego noc z poniedziałku proponuję spędzić w Chicago. Jak już będziemy mieli samochód, to pojedziemy do hotelu. Proponuję [Motel 6 Bridgeview, IL](https://www.motel6.com/en/home/motels.il.bridgeview.4955.html) - $64.99+tax/pokój, ilość pokoi omówię przy końcu. Po zameldowaniu wycieczka do IKEI w celu zakupu stolika do wynalazku, następnie możemy przejechać się do centrum Chicago, zobaczyć wszystkie jedną rzecz wartą zobaczenia w Chicago.

## Dzień 2: Przejazd na konkurs (23.05)
Finały Światowe w 2023 odbywają się na Michigan State University w East Lansing, MI, około 4.5h drogi od Chicago. Po drodze znajduje się miejscowość Gary, IN, która znana jest z tego, że jest najgorszym miastem w USA i urodził się tam Michael Jackson oraz Indiana Dunes National Park, w którym można zobaczyć wydmy biedniejsze niż nad Bałtykiem, więc proponuję niespieszne wymeldowanie z hotelu i przejazd na miejsce konkursu, aby zdążyć na posiłek. Jeśli czas pozwoli, to możemy podjechać zobaczyć Chicago za dnia. Na miejscu przygotowujemy się do konkursu, robimy zakupy w Walmarcie i Home Depot. 

## Dni 3-6: Konkurs (24-27.05)
Przygotowujemy się do występu, zapoznajemy z amerykańską drużyną kumpelską, jemy ogromne ilości amerykańskiego jedzenia i zapijamy galonowymi baniakami Arizony (herbatki, nie jabola). W tych dniach występujemy, bierzemy udział w konkursie spontanicznym, jeden dzień mamy wolny, możemy go poświęcić na oglądanie innych przedstawień lub pracę nad swoim rozwiązaniem. W pakiecie konkursowo noclegowym zapewnione są 3 posiłki dziennie (dinner we wtorek - śniadanie w niedzielę) w formie otwartego bufetu, także każdy znajdzie coś dla siebie. Po ceremoniii zakończenia impreza pożegnalna dla dzieciaków.

## Dzień 7: Niagara Falls (28.05)
Z kampusu wymeldować się musimy do 12:00, proponuję jednak zapakować się do auta, zjeść śniadanie ok. 8:30 i ok. 9:00 wyruszyć. Ok 11:00 będziemy w Detroit - do obejrzenia tylko ścisłe centrum, krótki spacer po Downtown i Riverfroncie, dla zainteresowanych Mom's Spaghetti i ok. 13:00 ruszamy przez Kanadę do Niagara Falls z małym postojem w McDonald's. Jedziemy aby zdążyć na zachód słońca i podświetlenie wodospadów. Po wszystkim przekraczamy granicę, nocleg w Buffalo. Tu proponuję [Motel 6 Buffalo Airport](https://www.motel6.com/en/home/motels.ny.williamsville.9652.html) - $63.99+tax/noc/pokój.

## Dzień 8: Przejazd do NYC (29.05)
O godzinie 5:30 loguję się i prowadzę zajęcia, jeśli nie uda mi się ich odrobić wcześniej. Kończę o 10:15, wtedy możemy ruszać dalej. Przejazd do NYC trwa 7 godzin, po drodze przejeżdżamy przez lesiste i górzyste tereny upstate New York, dla fanów The Office - na trasie jest Scranton, PA. Zostawiam dzieciaki w hotelu, samochód zwracam na lotnisku JFK. Po momim powrocie możemy pojechać na wieczorno-nocne powitanie z Nowym Jorkiem - Brooklyn Bridge, widok na Manhattan, jakiś posiłek.

## Dni 9-13: New York, New York (30.05-03.06)
W Nowym Jorku można zrobić ogromną ilość rzeczy, byłem tam wielokrotnie i nadal mi mało, dlatego plan zwiedzania jest mocno zależny od grupy. Spośród muzeów i atrakcji, które ze swojej strony bardzo polecam:
- Widok na Manhattan z Empire State Building lub One WTC
- 9/11 Memorial i Memorial Museum
- USS Intrepid + Enterprise Space Shuttle + Concorde
- Met Museum
- Museum of Modern Art
- NYC Transit Museum
- Mecz baseballa (NY Mets)

Oprócz tego Nowy Jork pełen jest atrakcji zupełnie niepłatnych:
- 5th Avenue
- Central Park
- Battery Park + Statua Wolności
- Roosevelt Island Cable Car
- Chinatown + Little Italy
i wiele, wiele innych, które pozwolą poczuć klimat i historię tego fantastycznego miasta. 

## Dzień 14: Powrót (04-05.06)
Kończę zajęcia najpóźniej o godzinie 12:15 czasu lokalnego. Ostatni spacer po okolicach hotelu, ostateczne pakowanie i ruszamy metrem na lotnisko JFK na godzinę 15:00. W Gdańsku lądujemy o 8:45 czasu polskiego w poniedziałek 05.06

## Układ hotelowy
Pokoje hotelowe w USA składają się zazwyczaj z dwóch tzw. full-size beds, czyli w okolicach europejskiego standardu 140x200. Dostępne są również łóżka większe, ale zazwyczaj w pokojach jednoosobowych. Wszystkie hotele rozliczamy per pokój, więc w zależności od komfortu ceny będą różne. W teorii dwie osoby mogą spać na jednym łóżku, ale może to być dla dzieciaków umiarkowanie komfortowe. Do Państwa i dzieciaków decyzji pozostawiam to, ile pokoi będzie z każdym noclegiem potrzebne, kto może, a kto nie może z kim spać w jednym pokoju, nie czuję się w mocy, żeby to samodzielnie rozplanować. Na konkursie każdy ma swoje łóżko. Największym problemem ze względów na koszty pozostaje NYC - tu proponuję [The Brooklyn](https://www.booking.com/hotel/us/brooklyn-a.pl.html) - w naszym wypadku wychodzi łącznie 12680zł za 6 nocy za wszystkich przy wynajmie 2 apartamentów typu Suite z 2 queen-size beds i rozkladana kanapa - w teorii każdy miałby swoje łóżko. 

## Więcej o Nowym Jorku
Samego zwiedzania nowego jorku nigdy zawczasu nie planuję, jedynie zbieram informacje, czym grupa byłaby zainteresowana lub nie. Realizacja wycieczek zależna jest od wielu czynników, pogody, nastroju i zainteresowania grupy. Zależnie od lokalizacji hotelu, wycieczki po NYC dzielę zwykle na dwie części - dzienną i wieczorną. Pomiędzy nimi wracamy do hotelu, naklejamy plastry na odciski, zmęczonych i niechętnych zostawiałem w hotelu, z zainteresowanymi ruszaliśmy z powrotem w miasto po zachodzie słońca. 

Podróże metrem po NYC są absolutnie kluczowe, każdy przejazd kosztuje $2.75, jednak jeśli przy płatności jedną kartą w ciągu tygodnia przekroczy się $33, to wszystkie pozostałe przejazdy są już darmowe. 

Jeśli chodzi o wyżywienie, to śniadania najwygodniej jest realizować w formie klasycznie nowojorskiej, czyli bajgiel na wynos i kawa. Podczas zwiedzania, zazwyczaj w ciągu dnia znajdujemy jakieś miejsce, dookoła którego jest kilka fast-foodów lub większy obszar z foodtruckami i innym street-foodem. Zwykle po prostu umawialiśmy się ze wszystkimi, że o konkretnej godzinie spotykamy się w wyznaczonym miejscu i za swoje wyżywienie każdy był odpowiedzialny we własnym zakresie, jeśli nie wyrazicie państwo sprzeciwu, to w tym roku też tak zrobimy. 

## Koszty
Prezentowany poniżej ogląd kosztów jest orientacyjny i nie obejmuje muzeów, metra i wyżywienia w NYC, wysyłki dekoracji(ok 700 PLN), zakupów konkursowych(ok 700 PLN). Paliwo stawiam ja. 

|Opis|kwota|
|----|-----|
|Loty|17331|
|Konkurs|18520|
|Samochód|4219|
|Hotel Chicago+Buffalo|1511|
|Hotel NYC|12680|
|**Łącznie**|**54181**|