---
title: Praktyki
layout: club
club: Praktyki
type: [stacjonarne, niestacjonarne]
semester: 6/7
year: 2024/2025
---

## Praktyki studenckie

Praktyka studencka jest elementem studiów - aby podejść do egzaminu dyplomowego należy mieć rozliczone praktyki. Nie ma określonego terminu, w którym należy zrealizować praktyki, tak długo jak zostaną rozliczone do końca studiów - można je realizować zarówno na 1 jak i na 4 roku.

## Rozliczanie praktyk

Praktyki rozliczane są na podstawie sprawozdania. Dla każdego studenta, niezależnie od kierunku i formy realizacji praktyki obowiązkowe jest wypełnienie zasadniczego sprawozdania, czyli dwóch pierwszych dokumentu. W tej sekcji **wszystkie pola są obowiązkowe.**
- [Sprawozdanie Informatyka](https://abk.pjwstk.edu.pl/biuro-karier/dla-studenta/pobierz-dokument/177)
- [Sprawozdanie Grafika](https://abk.pjwstk.edu.pl/biuro-karier/dla-studenta/pobierz-dokument/172)

**Zależnie od realizowanej formy praktyk konieczne może być dostarczenie dodatkowych dokumentów lub załączników do sprawozdania!**

Praktyki rozliczamy tylko i wyłącznie elektronicznie, poprzez moduł praktyk w systemie [gakko](https://gakko.pjwstk.edu.pl/internships/student). Należy wgrać kompletne sprawozdanie w formacie PDF, wraz z dodatkowymi załącznikami. Dodatkowe instrukcje poniżej

## Instrukcja wypełnienia sprawozdania

W tym punkcie skupię się na pierwszych dwóch stronach dokumentu sprawozdania z praktyk, szczegółowe informacje dot. poszczególnych form realizacji praktyk, ewentualne dodatkowo wymagane dokumenty opisane są w oddzielnych artykułach, linki na samym dole. 

Dokument sprawozdania jest edytowalnym plikiem PDF. Informacje w polach można wpisywać w wielu narzędziach, jak Adobe Acrobat Reader, Podgląd MacOS, a nawet przeglądarki internetowe.

### Dane studenta
Dane studenta - Imię, Nazwisko, Nr indeksu. Ważne jest prawidłowe zaznaczenie trybu studiów.

### Forma praktyk
W tym miejscu należy zaznaczyć formę realizacji praktyk. Ważnym jest aby już w tym kroku nie popełnić błędu - jeśli za swoją pracę student otrzymuje wynagrodzenie, to będzie to praca na umowie o pracę/dzieło/zlecenie. Jeśli nie dostaje za praktykę wynagrodzenia, będzie to praktyka (realizowana na podstawie umowy uczelnia-pracodawca) lub staż (realizowany na podstawie umowy pracodawca-student).

### Opis praktyk
Wszystkie pola powinniśmy traktować jako obowiązkowe - dane kontaktowe pracodawcy, wymagania na stanowisko, pełnione w firmie stanowisko, nawet jeśli jest to "stażysta". Jako nieobowiązkowe można potraktować pola na których wypełnienie nie pozwala nam NDA.

### Podsumowanie
W tej sekcji należy podać daty rozpoczęcia i zakończenia praktyk w formacie DD.MM.RRRR. Dla liczby dni w tygodniu oraz godzin w dniu należy przyjąć wartości uśrednione. Liczby tygodni realizowanych praktyk proszę wpisywać prawdziwe. Podane w tych polach liczby będą przez siebie wymnożone i automatycznie uzupełnione w polu "zaliczono X godzin praktyk" poniżej. Zatem, jeśli mieliśmy nieregularne godziny pracy, ale wiemy, że przepracowaliśmy 210 godzin w ciągu 7 tygodni należy wpisać na przykład:
- 7 tygodni;
- 5 dni w tygodniu;
- 6 godzin dziennie;

### Podpisy
Pracodawca powinien podpisać sprawozdanie - podpis nie jest konieczny w wypadku realizacji praktyki na podstawie umowy (zlecenie/dzieło/o pracę) ani przy jednoosobowej działalności gospodarczej. We wszystkich innych przypadkach należy złożyć dokument podpisany i opieczętowany przez pracodawcę. Akceptuję również podpis elektroniczny, ale muszę by go w stanie zweryfikować - więcej w materiałach informacyjnych poniżej. Podpis pełnomocnika ds. Praktyk oraz studenta nie są konieczne. 

### Wgrywanie dokumentu

Akceptowane są jedynie dokumenty w formacie PDF. Proszę zadbać o odpowiednią jakość i czytelność wgrywanego dokumentu. Jeśli został podpisany odręcznie, to należy dokument zeskanować. Zdjęcia przerobione na PDF nie będą akceptowane ze względów formalnych - sprawozdanie z praktyk musi znaleźć się w teczce studenta, a taki dokument nie jest czytelny po wydruku. Do skanowania można użyć aplikacji na telefonie lub wbudowanej funkcjonalności - np. w aplikacji Pliki na iOS. 

## Skierowanie na praktyki

Niektórzy pracodawcy mogą wymagać skierowania na praktyki. Skierowanie należy wypełnić, wydrukować i dostarczyć do wydziałowego koordynatora praktyk.
- mgr Mariusz Hoffman - Wydział Sztuki Nowych Mediów ([dokument do pobrania](https://abk.pjwstk.edu.pl/biuro-karier/dla-studenta/pobierz-dokument/178))
- mgr inż. Michał Hyla - Wydział Informatyki ([dokument do pobrania](https://abk.pjwstk.edu.pl/biuro-karier/dla-studenta/pobierz-dokument/179))

## FAQ, czyli często zadawane pytania

### Co można zaliczyć jako praktyki?

Podczas praktyki zawodowej należy wykazać się umiejętnościami wskazanymi w sylabusie dla przedmiotu "Praktyka Zawodowa". Są nimi m.in zrozumienie podstaw działalności gospodarczej, wykazanie się umiejętnościami samokształcenia, organizacji pracy, pracy w zespole itd. Generalnie, wszyscy powinni znaleźć pracę, staż lub praktykę w branży powiązanej ze swoimi studiami.

### Wgrałem praktyki, kiedy zostaną rozliczone?

Proces rozpatrzenia praktyk może potrwać. Wgrany dokument trafia najpierw do weryfikacji przez wydziałowego "weryfikatora", następnie jest akceptowany przez pełnomocnika ds. Praktyk, a na końcu wprowadzany do systemu przez dziekanat. Cały proces może trwać od 48 godzin do nawet 3 tygodni, choć staramy się realizować wszystko szybciej. Warto pamiętać, że ze względów formalnych, jakościowych lub terminowych sprawozdanie może zostać na każdym z tych kroków odrzucone, proszę nie odkładać tego w czasie. Co do zasady praktyki nie są sprawdzane:

- od 14.02 do początku semestru letniego
- od początku lipca do 20.08
- od 10.09 do początku semestru zimowego
W tym czasie można je wgrywać na gakko, ale nie będą sprawdzone i wprowadzone.
